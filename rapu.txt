Rapu (22.6. - 22.7.) on herkkä ja muista huolehtiva koti-ihminen, joka pitää Härän tavoin hyvästä ruoasta ja turvallisuutta tuovista asioista. Arvostaa instituutioita ja pysyviä rakenteita. On kuin siipiensä suojaan ottava äiti tai isä, joka kuitenkin osaa käpertyä kuoreensa, jos häntä arvostellaan. Kasvattaa mielellään asioita, joten puutarhanhoito voi olla hänelle luontevaa. Rapu on lempeä ja uskollinen ystävä, puoliso tai vanhempi. On ajoittain taipuvainen marttyyriuteen.